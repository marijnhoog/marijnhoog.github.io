<h1> De processor </h1>

<p> De Central Processing Unit, oftwel de processor, is het hart van iedere computer, smartphone of IoT-apperaat. Hij bestuurt het hele systeem. Als Nederlandse term hoor je wel eens 'centrale verwerkingseenheid', afgekort tot CVE.</p>

<p> Een processor bestaat uit miljarden transistors, die samen zogenaamde logische schakelingen vormen. Transistors werken als schakelaars en met schakelaars kun je logische funties bouwen. Meer hierover lees je in onderdeel C4: Standaardrepresentaties.</p>

<p> Sommige grotere computers hebben meerdere prossesoren. We noemen dat multiprocessorsystemen. De meeste allerdaagse computers als laptops en smartphones hebben één processor.</p>

<h2> Multicore</h2>
<p> Die ene processor is vrijwel altijd een multicoreprocessor. Het Engelse woord 'core'betekent 'kern'. De processor bestaat uit verschillende kernen, die apart van elkaar instructies kunnen verwerken. Hierdoor kan de computer meerdere taken tegelijk uitvoeren(multitasking) zodat deze een stuk sneller kan werken. Processoren worden meestal aangeduid met hoeveel cores ze hebben, bijvoorbeeld een quadcoreprocessor. Voor de lagere aantallen worden deze termen gebruikt:</p>

<p>- singlecore (1 kern)</p>
<p>- dualcore (2 kernen)</p>
<p>- quadcore (4 kernen)</p>
<p>- hexacore (6 kernen)</p>
<p>- octacore (8 kernen)</p>
